---
layout: post
published: true
category: blog
title: (Dobré) novinky  z Rady města 2.9.2019
date: '2019-09-09 05:51am'
author: Josef Špak
image: media/radnicemm.jpg
description: >-
  V pondělí 2. září 2019 zasedla rada města. Z našeho pohledu sporným
  rozhodnutím nebo připomínkám k jednotlivým bodům se budeme ještě po našem
  prozkoumání a prověření věnovat v našich dalších příspěvcích. Dnes bychom, ale
  rádi informovali o projednaných bodech, které hodnotíme pozitivně a jsme rádi,
  že byly schváleny.
tags: ' '
---
V pondělí 2. září 2019 zasedla rada města. Z našeho pohledu sporným rozhodnutím nebo připomínkám k jednotlivým bodům se budeme ještě po našem prozkoumání a prověření věnovat v našich dalších příspěvcích. Dnes bychom rádi informovali o projednaných bodech, které hodnotíme pozitivně a jsme rádi, že byly schváleny. Budou ku prospěchu budějčákům: 

* zařazení výklenkové kapličky do majetku města. Kaplička se nachází na severní straně Dobrovodské ulice. Tato stavba je zahrnuta v ústředním seznamu nemovitých kulturních památek, ale nebyla dosud evidována v majetku města. Tímto dodatkem bude svěřena do obstarání společnosti SPRÁVA DOMŮ jako ostatní legalizované kapličky (K. Světlé, České Vrbné, Čéčova ul.) a následně bude zajištěna její oprava
* bude vybudováno oplocení dětského hřiště Kubatova-Staroměstská a vybudován nový pryžový povrch pod stávajícími herními prvky u hřiště v lokalitě U Trojice-Neplachova
* byla poskytnuta dotace Asociaci jihočeských výtvarníků na mezinárodní přehlídku současného výtvarného umění INTERSALON AJV
* rada města vyjádřila souhlas s přijetím darů pro Jihočeské divadlo od firem SINOP CB a.s., SLÁDEK GROUP a.s., ČEPS a.s. a SINOP SMP s.r.o. v celkové výši 1.060.000 Kč



Zuzana Kudláčková, zastupitelka Pirátů k tomu dodává:

Jsem ráda za každou změnu, která slouží lepšímu životu v Budějovicích. Dovolím si také upozornit na návrh programu 7. zasedání Zastupitelstva města České Budějovice, které se bude konat dne 16. 9. 2019. Zvu všechny budějčáky k jeho sledování a případnému vystoupení v diskuzi od 13:00 hodin. Návrh programu naleznete [zde](https://cb.pirati.czprogram-zastupitelstva-16-9.pdf).
