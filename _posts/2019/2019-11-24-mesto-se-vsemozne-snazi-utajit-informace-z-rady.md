---
layout: post
published: true
category: blog
title: Město se všemožně snaží utajit informace z rady
date: '2019-11-24 05:56pm'
author: MUDr. Lukáš Mareš
image: media/septandacb.jpg
description: >-
  Rada města České Budějovice dělá na svých zasedáních zvukový záznam. O ten si
  požádal pirátský zastupitel Lukáš Mareš v souladu se zákonem o svobodném
  přístupu k informacím. Tajemník úřadu mu je odmítá dát i přesto, že pravomocné
  rozhodnutí krajského úřadu nám dává za pravdu. 
tags: ' '
---
Rada města České Budějovice dělá na svých zasedáních zvukový záznam. O ten si požádal pirátský zastupitel Lukáš Mareš v souladu se zákonem o svobodném přístupu k informacím. Tajemník úřadu mu je odmítá dát i přesto, že [pravomocné rozhodnutí](https://cb.pirati.czrozhodnuti-potvrzeno.pdf) krajského úřadu nám dává za pravdu. 

A co se stane teď? Rada města radši upustí od zvyku a přestane záznam dělat úplně. Máme informaci, že se na pondělním zasedání rady chystá změna [jednacího řádu](https://www.c-budejovice.cz/jednaci-rad-rm), která vypouští část o zvukovém záznamu. Tím jistě ztíží psaní zápisu a otevře prostor ke sporům o to, kdo co jak řekl.

Piráti dlouhodobě bojují za právo na informace a transparentnost rozhodování ve veřejné správě. Rada města se opakovaně  snažila v minulosti dělat některé kontroverzní kroky v utajení. Toto je známka, že se toho dočkáme i v budoucnu.

Kdy se typicky rada bojí, nebo se za svá rozhodnutí stydí? Když přijme usnesení, avšak “všichni se zdrželi”. Jak je taková absurdita možná? Stačí aby se v anonymním hlasování u daného bodu někdo zdržel. To umožňuje všem radním, aby rozhodovali nezodpovědně a ze své odpovědnosti se mohli lépe vylhat: “To já jsem se zdržel!”. Račte nahlédnout do zápisů z jednání rady města. Najdete je [zde](https://c-budejovice.cz/zasedani-rady-mesta).
