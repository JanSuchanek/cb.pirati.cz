---
layout: post
published: true
category: blog
title: 'Piráti: Nepovedené zavádění linky 24 je selhání radnice'
date: '2018-08-31 07:14am'
author: 'Zuzana Kudláčková, Zbyněk Konvička'
image: media/autobus2m.jpg
description: >
  Piráti nesouhlasí s interpretací náměstka pro dopravu Františka Konečného,
  který obviňuje majitele domů v centru města z ukončení provozu linky 24 v
  Krajinské ulici. Z rozsudku jasně vyplývá, že příčinou je přístup radních,
  kteří si za každou cenu prosadili, co si usmysleli.
tags: ' '
---
**Piráti nesouhlasí s interpretací náměstka pro dopravu Františka Konečného, který obviňuje majitele domů v centru města z ukončení provozu linky 24 v Krajinské ulici. Z rozsudku jasně vyplývá, že příčinou je přístup radních, kteří si za každou cenu prosadili, co si usmysleli**.


Piráti v Českých Budějovicích považují nucené omezení provozu linky za selhání Magistrátu města České Budějovice. Politickou odpovědnost nese podle Pirátů právě náměstek primátora zodpovědný za dopravu. Magistrát schválil trasu vedení linky, která je částečně v rozporu s platným zněním územního plánu města. Trasa byla schválena s několika formálními a procedurálními chybami v úředním řízení, které se nemusely stát a za něž odpovídá vedoucí odboru dopravy, potažmo tajemník města. Dobrá myšlenka – spojení centra města s odstavným parkovištěm elektrobusy – by však neměla být opuštěna. Hledání náhradní trasy, případně změna územního plánu, budou vyžadovat konsensus zainteresovaných osob, který se v našem městě nedaří dlouhodobě dosahovat. Bez změny dosavadní rozhodovací praxe na Magistrátu města a ve volených orgánech to nepůjde. 



Piráti České Budějovice
