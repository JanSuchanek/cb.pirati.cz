---
layout: post
published: true
category: blog
title: Veřejný prostor a územní plánování
date: '2018-10-02 05:45am'
author: 'Svatomír Mlčoch, Ivo Vlasatý a Dan Leština'
image: media/naplavka.jpg
description: >
  Chceme město, kde lze zajít do blízkého parku nebo relaxovat u řeky a odkud
  nemusíme prchat každý víkend autem na venkov. Město, ve kterém je celá podoba
  náměstí a ulic utvářena rukou špičkových architektů a urbanistů, kteří
  naslouchají potřebám obyvatel. Chceme město plné stromů, které čistí ovzduší a
  ochlazují letní ulice. 
tags: ' '
---
Chceme město, kde lze zajít do blízkého parku nebo relaxovat u řeky a odkud nemusíme prchat každý víkend autem na venkov. Město, ve kterém je celá podoba náměstí a ulic utvářena rukou špičkových architektů a urbanistů, kteří naslouchají potřebám obyvatel. Chceme město plné stromů, které čistí ovzduší a ochlazují letní ulice. 

**Stromovku zachovat a rozvíjet:** 

* Budeme **vždy proti rozdrobení a zástavbě Stromovky** . Měla by se zvýšit její vybavenost: občerstvení, volně přístupná hřiště všeho druhu. 
* Chtěli bychom se znovu chodit koupat na **Bagr - zvážíme jeho revitalizaci**.
* A aby to celé mělo smysl, měla by Stromovka být pohodlně **napojena pro pěší a cyklisty** i na sídliště Máj.

**Relax u řeky je naší prioritou:** 

* **Břehy Malše a Vltavy**, ale i Dobrovodské a Mlýnské stoky by měly být atraktivně upraveny: např. kde to jen trochu jde, měly by být pozvolné břehy bez zábradlí 
* **Nedopustíme ničení** stávajících oblíbených rekreačních míst (např. **Malý a Velký jez**), ani neuváženou zástavbu v okolí řek.
* Město musí přijít s plánem revitalizace **Háječku**.
* Vybudujeme jednoduchou **rekreační zónu na náplavce** pod Dlouhým mostem (např. hřiště pro volejbal, nohejbal). 

**(Nejen) Do náměstí se pustíme s rozmyslem:** 

* U všech projektů musí být zajištěna **široká veřejná debata o odborně kvalitních návrzích**, a to od prvního nápadu po detaily. 
* Při chystaných změnách na Senovážném a Mariánském náměstí budeme dávat pozor na **střízlivé financování, estetickou hodnotu, a maximální využití zeleně** a vodních prvků.
* Vyhodnotíme názory ohledně **ozelenění náměstí Přemysla Otakara II.** a vyzkoušíme stromy v květináčích v různých uspořádáních.

**Nový územní plán města** 

* Nový ÚPM musí být moderní, **textově jednodušší a jednoznačnější** při výkladu 
* Zvláštní pozornost budeme věnovat opatřením na ochlazování a ozelenění města (viz též [program pro životní prostředí](https://cb.pirati.cz/blog/2018/10/02/zivotni-prostredi/)) 
* **Nezastavitelné plochy města** musí být v novém ÚPM vymezeny jednoznačně
* Nový ÚPM musí preferovat výstavbu budov, které uplatňují „princip 3 R“: **retence, recyklace, rekuperace** .
* Budeme navrhovat požadavky na ozelenění střech, jímání dešťové vody, „zelené stěny“, trávníky, stromy a keře (viz též [program pro životní prostředí](https://cb.pirati.cz/blog/2018/10/02/zivotni-prostredi/))
