---
layout: post
published: true
category: blog
title: Piráti chtějí více zeleně
date: '2018-06-07 06:11am'
author: Pavel Šramhauser
image: media/path-in-the-park-2052303_640.jpg
description: Piráti chtějí více zeleně
tags: ' '
---
Stromy i další zeleň v ulicích jsou krásné, ale i užitečné. Skrz listy odpařují velké množství vody a tím výrazně ochlazují vzduch, což každý ocení hlavně během letních veder, která v poslední době Českou republiku zasahují častěji a častěji, stejně jako zbytek světa. Horko není jen nepříjemné, ve svých extrémech působí mnoha lidem vážné zdravotní potíže. Neméně závažné je znečištění tzv. pevnými prachovými částicemi, které do městského ovzduší vypouštíme různým spalováním, např. dieselu v automobilech. Jedním z nejúčinnějších a nejlevnějších řešení je mít všude dostatek zeleně, která alespoň část zachytí.

Více např. [článek na global.nature.org](https://global.nature.org/content/healthyair)

V neposlední řadě městské stromy, zejména pokud se jedná o vhodně zvolené druhy a pokud je o ně pečováno citlivě, poskytují životní prostor pro celou plejádu zajímavých brouků, ptáků nebo netopýrů. 

Více např. [zde](http://calla.cz/stromyahmyz/index.php).

Jedním z volebních témat českobudějovických Pirátů je i “ZELENÉ A ČISTÉ MĚSTO”. Piráti chtějí více zeleně.
